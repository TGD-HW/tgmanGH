Připojení k servozesilovači TGZ přes ovládací program TGZ GUI je dostupné prostřednictvím záložky `Connections`, kde je uživateli umožněno vyhledání všech dostupných zařízení a také následné připojení k vybranému servozesilovači.

<img src="../../img/GUIconnectBtns.png" alt="TGZ GUI connection details" style="width:100%;">

V samotném okně této záložky se nachází celkem 6 funkčních tlačítek, jejichž funkce jsou popsány níže:

| Tlačítko           | Popis                                                                                     |
|--------------------|--------------------------------------------------------------------------------------------|
| (1) Disconnect     | Odpojení od servozesilovače TGZ.                                                           |
| (2) Update         | Načtení dostupných síťových adaptérů.                                                      |
| (3) Offline Mode   | Zpřístupnění záložky parametrů a osciloskopu v režimu offline.                             |
| (4) Select         | Výběr síťového adaptéru.                                                                   |
| (5) Scan           | Vyhledání připojených servozesilovačů (k danému síťovému adaptéru).                        |
| (6) Connect        | Připojení k vybranému servozesilovači.                                                     |


Postup samotného připojení k servozesilovači TGZ je pak následující:

1.	Klikněte na tlačítko **Update** - dojde k aktualizaci seznamu všech dostupných síťových adaptérů (budou zobrazeny v tabulce **Network Adapters**).
2.  Vyberte příslušný síťový adaptér a klikněte na tlačítko **Select** - dojde k načtení dostupných servozesilovačů TGZ, které jsou připojeny k danému síťovému adaptéru (budou zobrazeny v tabulce **Devices on BUS**).
3.  Vyberte konkrétní servozesilovač TGZ, k němuž se chceme připojit, a svou volbu potvrďte kliknutím na tlačítko **Connect**.
4.  Po úspěšném připojení k servozesilovači ihned dojde k automatickému přepnutí okna na záložku **Parameters**, kde poté můžete nastavit jednotlivé parametry servozesilovače.